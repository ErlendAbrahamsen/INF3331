# INF3331
Problemløsning med høynivå-språk (Problem solving with high-level language) (UIO)

- 6 projects in total plus 3 peer reviews.

## Kort om emnet

Det gis en innføring i grunnleggende og avanserte sider ved script-språket Python, bl.a. datastrukturer, regulære uttrykk, klasser, objektorientert programmering, interaksjon med operativsystemet, plattform-uavhengig kode, effektiv design av programsystemer med tidskritiske operasjoner og utvidelser i kompilerte språk som C/C++ og Fortran via script-språkets C API. Emnet gir også en grunnleggende innføring i script-språket Bash og programmering, kompilering/linking, optimalisering og profilering av C, C++ og Fortran kode. Spesiell vekt legges på praktisk problemløsning.

## Hva lærer du?

- Etter å ha tatt INF3331
har du kjennskap til grunnleggende og mer avanserte sider ved programmeringsspråket Python, bl. a. datastrukturer, klasser, regulære uttrykk og interaksjon med operativsystemet.

- kan du skrive script i Python og Bash for å automatisere egne arbeidsoppgaver.

- kan du bruke vektorisering til å skrive effektive programmer i Python.

- kan du kombinere Python med kompilerte programmeringsspråk som C, C++ og Fortran

- kan du skrive programmer som løser oppgaver fra ulike fagområder, som fysikk, medisin, biologi og finans.
